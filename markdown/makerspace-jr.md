I år starter Institutt for teknologisystemer også opp gratis Junior Makerspace for barn på mellomtrinn - fra og med 5 til og med 7 klasse etter høstferien. Adressen er Gunnar Randers vei 19 på Kjeller.

Det er plass til 12 deltakere med oppstart onsdag 12. oktober kl 16:00 til 18:00. Høstsemesteret varer frem til midten av desember, og glir over i vårsemesteret som varer fra januar til mai/juni, slik at påmeldingen gjelder frem til sommerferien 2023!

På makerspace kombinerer vi programmering med mekanikk og modellering. Vi har tilgang til ITS sitt utstyr, og kommer til å leke oss med 3D printing, laserkutting, skrutrekkere, hammere, limpistoler og mye mer!

Programmet frem mot jul er løst satt opp, og vil bli justert sammen med barna underveis.

- Introduksjon til elektronikk og programmering med Blockuino.no
- Koble og programmere løpelys
- Bygge kreative roboter med servomotorer
- Introduksjon til laserkutting og 2D modellering (hvis laserkutteren blir installert i tide)
- Introduksjon til 3D printing og 3D modellering

Håper at alle som er i aldersgruppen og har lyst til å være med får plass. Jeg sender ut bekreftelser om plass minst en gang i uka frem til vi starter.